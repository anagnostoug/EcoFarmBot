Περιγραφή Κατασκευής

Το προτεινόμενο έργο αφορά στη κατασκευή και λειτουργία αυτοματοποιημένης συσκευής φύτευσης και άρδευσης  καλλιεργειών, με σκοπό τη χρήση
νέων τεχνολογιών - ρομποτικής για την εξοικονόμηση χρημάτων, υδάτινων πόρων, χρόνου παραγωγής και ωφέλιμου χώρου.

Η όλη κατασκευή θα αποτελείται από:
Σκελετό υποδοχής με σωλήνες PVC
4 γλάστρες πλαστικές
Δεξαμενή νερού για συλλογή βρόχινου νερού
Ρομποτικό προγραμματιζόμενο βραχίονα
Μονάδες τροφοδοσίας
Ηλεκτρονικά κυκλώματα οδήγησης
Αισθητήρες

Τεχνική Περιγραφή 

Ο σκελετός υποδοχής θα αποτελείται από σωλήνες νερού PVC ώστε να είναι εύκολη η συναρμολόγηση και  η παραμετροποίησή τους.

Οι γλάστρες θα είναι τέσσερις, πλαστικές και σε τετράγωνο σχήμα. Σε κάθε γλάστρα θα υπάρχει και led που θα αλλάζει χρώμα ανάλογα με τη μέτρηση του αισθητήρα υγρασίας.

Η δεξαμενή νερού θα είναι πλαστική σε κυλινδρικό σχήμα. Θα συνοδεύεται από ένα πλαστικό καπάκι που με την βοήθεια ενός αισθητήρα
βροχής θα ανοίγει και θα κλείνει αυτόματα προκειμένου να συλλέγει το βρόχινο νερό.

Ο ρομποτικός βραχίονας θα επιτελεί διττό ρόλο. Πρώτον, θα καταλήγει σε ένα σωλήνα νερού που με την βοήθεια μιας αντλίας θα ρυθμίζει
αυτόματα την συχνότητα και την περιοδικότητα ποτίσματος της γλάστρας. Δεύτερον, θα περιλαμβάνει έναν αισθητήρα υγρασίας ώστε να ποτίζεται η γλάστρα ανάλογα με τις απαραίτητες προϋποθέσεις.

Οι αισθητήρες θα έχουν τη δυνατότητα να μεταδίδουν συγκεκριμένες πληροφορίες είτε υγρασίας είτε  ποτίσματος σε κινητό τηλέφωνο
μεσω bluetooth. 
